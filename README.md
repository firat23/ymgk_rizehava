YAZILIM MÜHENDİSLİĞİ GÜNCEL KONULAR PROJE (Rize ili Hava Kalitesi)

Proje çalışmamızda herkese açık olan aşağıdaki portal kullanılacaktır.
 
www.havaizleme.gov.tr/
 
Yukarıdaki adreste Türkiye’deki çeşitli istasyonlardan toplanan veriler açık olarak sunulmaktadır. Sizden beklentilerimizi aşağıdaki başlıklar altında listelenmiştir.
 
I. Aşama - Veri Toplama: İstediğiniz bir şehir, bir bölge veya tüm Türkiye’yi kapsayan veri setinizi kendinizin hazırlamanızı bekliyoruz. Veri seti oluşturulurken esnek davranabilirsiniz ancak her başlığın kendi içerisinde değerlendirileceği unutulmamalıdır. Kişisel tavsiye sadece bir şehri baz alarak mümkün olduğunca fazla özellik kullanılmasıdır.
 
II. Aşama - Verinin Görselleştirilmesi ve Sunumu: Çevre Bakanlığının sunmuş olduğu portal birçok veri sunum tarzını içerisinde barındırmaktadır. Bunların sizin tasarlayacağınız arayüz içerisinde olması beklenmektedir. Bu özelliklere ek olarak sizin geliştireceğiniz her yeni sunum şekli ve özellik ve eklentiler önem arz etmektedir.
 
III. Aşama - Verinin Karakteristiklerinin Analizi: İstatistik ve olasılık, sayısal analiz ve özellikle veri madenciliği dersi kapsamında elde ettiğiniz kazanımları burada değerlendirmenizi bekliyoruz. Veri seti içerisinde yer alan özelliklerin alt/üst aralıkları, kritik seviyelerin neler olabileceği, günün zaman dilimine göre, çalışma günlerine göre, tatil günlerine göre veya mevsimsel olarak nasıl bir değişime sahip olduğu ayrıca özelliklerin birbirleri arasındaki ilişkilerin olup olmadığının analizi beklenmektedir.
   
IV. Aşama - Model Kurma: Verinin karakterize edilmesinin ardından bu veri setini temsil edecek bir model kurmanızı istiyoruz. İnternet üzerinde hazır birçok modeli doğrudan uygulayabilirsiniz. Burada herhangi bir kısıtlama yoktur. İstediğiniz uygulamayı, istediğiniz platformu kullanabilirsiniz. Özellikle bu dönem Yapay Zeka dersinde elde ettiğiniz kazanımlar bu aşamada size önemli bir katkı sunacaktır. 
 
V. Aşama - Geleceğe Yönelik Veri Tahmini: Bu aşamada beklenti; elinizdeki veriyi eğitim ve test verisi olarak ayırmanız ardından kurduğunuz modelin başarısını test etmenizdir. Test başarısı öenmli bir değerlendirme kriteridir.
